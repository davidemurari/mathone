# CURIOSITÀ MATEMATICHE

>**REGOLA** Mettere sempre nel post solo l'immagine, mentre nella descrizione mettere il testo.

Immagine da usare come background:
![Template curiosità](templateCuriosita.png)

### Curiosità della settimana

![Alpha Tensor](alphaTensor.png)

Gli algoritmi matematici sono alla base di gran parte degli strumenti tecnologici, dei macchinari, delle aziende, e quindi hanno inevitabilmente un ruolo fondamentale nella storia dell'umanità. Per rendere un algoritmo utilizzabile, è necessario uno studio attento per quanto riguarda l'efficienza e la velocità con cui l'algoritmo è in grado di trovare la corretta soluzione. In gran parte delle circostanze, è necessaria una dettagliata conoscenza del problema per disegnare un buon algoritmo che lo risolva. Per questo motivo, è naturale pensare che sia necessario un matematico/a che lavori per definire un buon algoritmo.

Recentemente tuttavia l'azienda DeepMind si è interessata a definire ed allenare dei modelli basati sull'intelligenza artificiale, in grado di scoprire nuovi algoritmi in autonomia. Qualche settimana fa, hanno infatti pubblicato un articolo in cui mostrano quello che chiamano AlphaTensor, un modello allenato per scoprire algoritmi efficienti per la moltiplicazione di matrici. Questo sembra un problema di poco conto, dato che siamo tutti in grado di moltiplicare due matrici, ma il farlo in maniera efficiente non è per nulla banale. Inoltre, quest'operazione è alla base di gran parte delle operazioni che un calcolatore esegue costantemente, per cui avere un modo di completarle rapidamente è davvero importante. Questo modello, basato sul paradigma del "Reinforcement Learning", è arrivato a risultati davvero sorprendenti, scoprendo in autonomia degli algoritmi al pari di quelli considerati allo stato delle arti. 

Il loro modello si basa su idee e strutture simili a ciò che avevano usato in precedenza per risolvere il problema dell'avvolgimento delle proteine e per battere il campione del mondo del gioco Go. Trovo che questo risultato sia davvero promettente e credo sia molto interessante l'idea che un giorno algoritmi di questo tipo possano collaborare con matematici e matematiche per ottenere risultati nuovi e rivoluzionari.

Oggi più che in altri post sono davvero curioso di vedere cosa pensi di questa notizia. Credi sia troppo presto per parlare di collaborazione tra matematici e algoritmi? Pensi questi risultati siano preoccupanti?