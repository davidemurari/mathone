## Commento citazione 2

Trovo interessante questa citazione di Cantor perchè evidenzia una delle grandi differenze tra la matematica e le altre scienze. Al tempo stesso trovo che questa sia anche una differenza tra la matematica pura e la matematica applicata. Infatti in tutti i contesti in cui dobbiamo rapportarci a situazioni reali o a contesti sperimentali, automaticamente abbiamo a che fare con dei vincoli (fisici, matematici, biologici, industriali, di risorse...) strettamente legati al problema. Questo impedisce di poter giocare in completa libertà con le ipotesi e con i dati di un problema. Al contrario, quando ci si occupa di problemi puramente matematici, siamo completamente liberi di definire il problema di interesse, possiamo giocare con le assunzioni e generalizzare un problema a situazioni molto varie. Al tempo stesso, se non siamo in grado di dimostrare un teorema, possiamo provare a lavorare con ipotesi più restrittive e cambiare il problema, cercando di tornare al setup più generale in un secondo momento. Questa assenza di vincoli esterni e chiaramente sintomo di una libertà che contraddistingue la matematica pura da tutto il resto delle scienze.

Cosa ne pensi? Sei d'accordo con il mio ragionamento?