## Commento citazione 2

Nel commento a questa citazione di Locke mi soffermo su un aspetto che ritengo molto importante. Quando uno cerca di divulgare la matematica, di spiegarla in modo accessibile, sembra sempre che cerchi di farla piacere a tutti, che cerchi di attirare tutti verso l'"oscuro mondo della matematica". Questo è molto lontano dalla verità. Come dice il buon Locke, la comprensione di concetti e ragionamenti matematici, è molto ben trasferibile. Lo stesso atto di riuscire a comprendere cose astratte e complicate, è molto di supporto a tante aree della vita, non solo alla matematica. Questo è esattamente il motivo per cui sto continuando il progetto di divulgazione sui vari canali, perchè trovo che la matematica sia una "materia" molto sottovalutata e al tempo stesso che potrebbe essere anche molto utile a tanti. 


