## Commento citazione 1

Questa citazione non so bene da dove provenga, ma ricordo bene che era stata anche nominata dal mio prof il primo anno delle superiori. È super semplice ma al tempo stesso anche molto importante come affermazione. Tante volte ci sono dei risultati che sembrano ovvi, però è solo quando proviamo a mettere in ordine le idee e a rendere rigorosi i ragionamenti che possiamo dire che un risultato ci sia chiaro o sia corretto. Avevo letto tempo fa, sul blog di Terrence Tao, che si possono identificare vari stadi nella carriera di un matematico. Questi sono basati fondamentalmente su quanto ci possiamo permettere di non formalizzare e scrivere in modo rigoroso idee e concetti. Infatti quando iniziamo a studiare matematica, è davvero fondamentale abituarci alla grammatica, al linguaggio matematico ed è quindi imparare a non dare nulla per scontato, per ovvio, cercando di scrivere in modo matematicamente rigoroso ogni ragionamento. Poi, più avanti si va con la carriera e con l'esperienza, ci si può permettere di formalizzare dimostrazioni e ragionamenti solo in un secondo momento, lasciando prima spazio alle idee e alla creatività. Il motivo dietro a questo ragionamento è che più si va avanti, più veramente le cose che ci viene da dire che sono "ovvie" lo sono veramente, nel senso che possiamo dire con buona certezza che sono vere e che saremo in grado, in un secondo momento, di formalizzarle. Questo permette di non interrommpere il ragionamento creativo e si collega con il conetto di "intuizione matematica" di cui abbiamo parlato un po' di tempo fa.

Cosa ne pensi di questa frase? Sei d'accordo con il fatto che è verissima ma al tempo stesso interpretabile in modo simile a quello che ho scritto?