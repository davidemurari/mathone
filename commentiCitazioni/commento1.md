## Commento citazione 1

Queste parole di Leibnitz sono estremamente importanti a mio parere. Infatti evidenziano come uno dei primi ostacoli che uno incontra nello studio della matematica siano anche uno dei suoi maggiorni punti di forza. E' inevitabile avere qualche difficoltà nel comprendere il conciso e a volte arido linguaggio matematico. Già dalle scuole superiori si incontrano i primi simboli, ma all'università diventa chiaro che prima di tutto è fondamentale imparare a leggere espressioni, risultati e teoremi matematici dato che sono spesso espressi nel modo più sintetico possibile. All'inizio è proprio difficile trovare un equilibrio tra l'utilizzo di troppe parole e troppe poche parole, ovvero usare il giusto numero di simboli ed esprimere idee matematiche nel modo corretto. Tuttavia una volta presa confidenza con questa eleganza e essenzialità, si inizia ad apprezzare come questo sia anche un grande punto di forza della matematica. Come dice Leibnitz, se si riesce ad esprimere con i corretti e minimali simboli un concetto, si può abbattere la barriera del linguaggio ed apprezzare veramente l'idea che stiamo leggendo e cercando di capire. Il focus del pensiero e del ragionamento si posano su ciò che è veramente importante.

Cosa ne pensi? Hai avuto o stai avendo difficoltà a leggere ed esprimere concetti matematici? Ritieni anche tu che questo linguaggio e simbologia siano uno dei punti di forza di questa scienza formale?