## Commento citazione 1

Non sono per niente esperto di musica, ma condivido il pensiero nascosto dietro questa citazione. È molto chiaro come sia musica che matematica abbiano grandi dosi di creatività alla base. Al tempo stesso però nella musica non ci sono degli assiomi o delle regole su cui tutto è costruito e ricavato, c'è in un certo senso meno razionalità e ci sono meno vincoli. Chiaramente non tutti i suoni stanno bene insieme e quindi anche in questo campo ci sono degli aspetti di razionalità, ma nulla vieta di provare a sfidarli, abbatterli e provare delle composizioni più stravaganti e fuori dagli schemi. In matematica questo è più difficile e il filo conduttore è dato dalla necessità di proseguire facendo passaggi sempre giustificabili razionalmente.

Sono curioso di sapere se tra di voi c'è qualcuno che ne sa di musica (per esempio perché suona uno strumento) e in tal caso cosa ne pensate di queste parole.